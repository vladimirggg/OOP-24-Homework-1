# OOP-24-Homework-1
## Задача 1. МultiSet
Напишете клас МultiSet, който съдържа мултимножество от числа в диапазона от 0 до n, където n е подадено в конструктора. В конструктора се подават 2 числа: n (най-голямото число в множеството) и k - колко най-много бита са необходими за запазването на броя срещания на едно число (1 <= k <= 8).
Това означава, че всяко число може да се среща в множеството най-много 2^k-1  пъти.
Класът ви трябва да е максимално оптимален откъм памет.

### Трябва да поддържате следните функционалности:
- Добавяне на число.
- Проверка колко пъти се съдържа число.
- Принтиране на всички числа, които се съдържат в мултимножеството.
- Принтиране на това как мултимножеството е представено в паметта.
- Сериализация/десериализация в/от двоичен файл.
- Сечение/Разлика на две мултимножества.
- Допълнение на мултимножество  (ако x се е срещал p пъти, то в допълнението се среща 2^k - 1 - p пъти)

## Задача 2. ModifiableIntegerFunction
Напишете клас ModifiableIntegerFunction, който приема функция и позволява модификации върху нея. Функцията преобразува 16-битови числа (приема 16-битово знаково число и връща 16-битово знаково число).

### Трябва да поддържате следните модификации:
Задаване на резултат за конкретен вход: Това означава, че може да определите специфичен изход за даден вход. (Например, ако имате функцията f(x) = x * 2, може да зададете, че за x = 3, вместо 6, функцията трябва да връща 10).
Изключване на точка: Това позволява да направите функцията "частична", което означава, че за определени входни стойности функцията няма да върне резултат.
(В примера с f(x) = x * 2 може да изключите стойността x = 3, така че при опит за изчисление на f(3) да се получи грешка или специален сигнал, че функцията за този вход не е дефинирана.)

### Трябва да се предефинират оператори за:
- Събиране/изваждане на функции
- Композиция на функции
(Ако за дадена точка някоя от функциите не е дефинирана, то и резултатната не е дефинирана).
- Оператори за сравнение между функции, които оценяват изходите от двете функции при всички възможни входове. (f < g ⇔ f(x) < g(x) за всяко x)
- Ако една функция не дава резултат за определен вход, този случай се третира като имащ най-ниска стойност при сравнението.
- Проверка дали графиките на две функции са успоредни.
- Оператор ^ за многократно приложение (f^k(x) = f(f(f…(f(x)))))
- Генериране на обратната (f^-1) функция, ако функцията е обратима
f^-1 (x) е дефинирана ⇔ f(x) е дефинирана.
### Имплементирайте и функции за:
- Проверка за това дали функцията е инекция/сюрекция/биекция.
- Сериализация/десериализация в/от двоичен файл.
- Изчертаване на точките на функцията в дадена част от равнината [x1 … x2] // [y1… y2], където x2 - x1 = 20  и y2 - y1 = 20.
